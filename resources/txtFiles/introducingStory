Žák Igo, který studuje na průmyslové elektrotechnické škole, dostane
během hodiny IT takzvanou „ukázkovou pětku“ za špatné chování.
Mnozí si myslí, že opravit takovou známku je snadné, ale ne ve chvíli,
kdy se blíží pololetí a začínají se uzavírat pololetní známky. Igo si
uvědomí, že už nestihne známku opravit běžným způsobem, a proto po
hodině přijde za paní učitelkou a prosí ji o milost.

Paní učitelka však není zlá a nabídne Igovi možnost opravy formou
kvízu. Pokud ho úspěšně splní, dokáže si pětku opravit na jedničku. Jeho
úkol spočívá v tom, že musí obejít všechny učitele školy, splnit zadání
každého z nich a za každý úkol získat jedničku.

Zadání budou různorodá, aby se na ně Igo nemohl předem naučit
nazpaměť a musel využít pouze své vlastní zkušenosti a znalosti.
Například jeden učitel mu může dát psát test, zatímco jiný ho může
rovnou vyzkoušet.

Pokud Igo v průběhu neuspěje, hra rovnou končí. Pokud však uspěje,
vrátí se se samými jedničkami za paní učitelkou. Ta ho pochválí za pilnou
práci a přepíše mu pětku na jedničku.